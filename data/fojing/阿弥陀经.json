[
    {
        "title": "佛说阿弥陀经原文",
        "date": "2014-02-21",
        "html": "<div class=\"B1_text\"><p style=\"text-align: center\"><img alt=\"&#x4F5B;&#x8BF4;&#x963F;&#x5F25;&#x9640;&#x7ECF;&#x539F;&#x6587;\" src=\"https://www.liaotuo.com/uploadfile/2017/0116/20170116044502970.jpeg\" style=\"height: 300px; width: 484px\" title=\"&#x4F5B;&#x8BF4;&#x963F;&#x5F25;&#x9640;&#x7ECF;&#x539F;&#x6587;\" /></p><p>　　如是我闻：一时，佛在舍卫国祇树给孤独园，与大<a href=\"/remen/biqiu.html\" class=\"keylink\" target=\"_blank\">比丘</a>僧千二百五十人俱，皆是大阿罗汉，众所知识，长老<a href=\"/remen/sheli.html\" class=\"keylink\" target=\"_blank\">舍利</a>弗、摩诃目揵连、摩诃<a href=\"/remen/jiaye.html\" class=\"keylink\" target=\"_blank\">迦叶</a>、摩诃迦栴延、摩诃拘絺罗、离婆多、周利槃陀迦、难陀、阿难陀、罗睺罗、憍梵波提、宾头卢颇罗堕、迦留陀夷、摩诃劫宾那、薄拘罗、阿㝹楼驮，如是等诸大<a href=\"/remen/dizi.html\" class=\"keylink\" target=\"_blank\">弟子</a>。并<font>诸菩萨</font>摩诃萨，文殊师利法王子、阿逸多菩萨、乾陀诃提菩萨、常<a href=\"/remen/jingjin.html\" class=\"keylink\" target=\"_blank\">精进</a>菩萨，与如是等诸大菩萨，及释提桓因等，无量诸天大众俱。</p><p>　　尔时，佛告长老舍利弗：“从是西方过十万亿佛土，有世界名曰极乐，其土有佛，号阿弥陀，今现在<a href=\"/remen/shuofa.html\" class=\"keylink\" target=\"_blank\">说法</a>。舍利弗，彼土何故名为极乐？其国<a href=\"/remen/zhongsheng.html\" class=\"keylink\" target=\"_blank\">众生</a>无有众苦，但受诸乐，故名极乐。又舍利弗，极乐国土，七重栏楯，七重罗网，七重行树，皆是四宝周匝围绕，是故彼国名为极乐。</p><p>　　“又舍利弗，极乐国土有七宝池，八<a href=\"/remen/gongde.html\" class=\"keylink\" target=\"_blank\">功德</a>水充满其中。池底纯以金沙布地。四边阶道，金、银、琉璃、玻瓈合成。上有楼阁，亦以金、银、琉璃、玻瓈、砗磲、赤珠、玛瑙而严饰之。池中莲花大如车轮，青色青光，黄色黄光，赤色赤光，白色白光，微妙香洁。舍利弗，极乐国土成就如是功德<a href=\"/remen/zhuangyan.html\" class=\"keylink\" target=\"_blank\">庄严</a>。</p><p>　　“又舍利弗，彼佛国土常作天乐，黄金为地，昼夜六时雨天曼陀罗华。其土众生常以清旦，各以衣裓盛众妙华，<a href=\"/remen/gongyang.html\" class=\"keylink\" target=\"_blank\">供养</a>他方十万亿佛。即以食时，还到本国，饭食经行。舍利弗，极乐国土成就如是功德庄严。</p><p>　　“复次，舍利弗，彼国常有种种奇妙杂色之鸟，白鹤、孔雀、鹦鹉、舍利、迦陵频伽、共命之鸟。是诸众鸟，昼夜六时出和雅音，其音演畅五根、五力、七<a href=\"/remen/puti.html\" class=\"keylink\" target=\"_blank\">菩提</a>分、八圣道分如是等法。其土众生闻是音已，皆悉<a href=\"/remen/nianfo.html\" class=\"keylink\" target=\"_blank\">念佛</a>、念法、念僧。舍利弗，汝勿谓此鸟实是罪报所生。所以者何？彼佛国土无三恶道。舍利弗，其佛国土尚无恶道之名，何况有实？是诸众鸟，皆是阿弥陀佛欲令法音宣流变化所作。舍利弗，彼佛国土微风吹动，诸宝行树及宝罗网出微妙音，譬如百千种乐同时俱作，闻是音者，自然皆生念佛、念法、念僧之心。舍利弗，其佛国土成就如是功德庄严。</p><p>　　“舍利弗，于汝意云何？彼佛何故号阿弥陀？舍利弗，彼<a href=\"/remen/foguang.html\" class=\"keylink\" target=\"_blank\">佛光</a>明无量，照十方国无所障碍，是故号为阿弥陀。又舍利弗，彼佛<a href=\"/remen/shouming.html\" class=\"keylink\" target=\"_blank\">寿命</a>，及其人民，无量无边阿僧祇劫，故名阿弥陀。舍利弗，阿弥陀佛<a href=\"/remen/chengfo.html\" class=\"keylink\" target=\"_blank\">成佛</a>已来于今十劫。又舍利弗，彼佛有无量无边声闻弟子，皆阿罗汉，非是算数之所能知，<font>诸菩萨众</font>亦复如是。舍利弗，彼佛国土成就如是功德庄严。</p><p>　　“又舍利弗，极乐国土众生生者皆是阿鞞跋致，其中多有一生补处，其数甚多，非是算数所能知之，但可以无量无边阿僧祇说。舍利弗，众生闻者，应当发愿愿生彼国。所以者何？得与如是诸上善人俱会一处。舍利弗，不可以少善根福德<a href=\"/remen/yinyuan1.html\" class=\"keylink\" target=\"_blank\">因缘</a>得生彼国。舍利弗，若有善男子、善女人，闻说阿弥陀佛，执持名号，若一日、若二日、若三日、若四日、若五日、若六日、若七日，一心不乱。其人临命终时，阿弥陀佛与诸圣众，现在其前，是人终时心不颠倒，即得<a href=\"/remen/wangsheng.html\" class=\"keylink\" target=\"_blank\">往生</a>阿弥陀佛极乐国土。舍利弗，我见是利故说此言。若有众生闻是说者，应当发愿生彼国土。</p><p>　　“舍利弗，如我今者赞叹阿弥陀佛不可思议功德之利，东方亦有阿閦鞞佛、须弥相佛、大须弥佛、须弥光佛、妙音佛，如是等恒河沙数诸佛，各于其国出广长舌相，遍覆三千<a href=\"/remen/daqianshijie.html\" class=\"keylink\" target=\"_blank\">大千世界</a>说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，南方世界有日月灯佛、名闻光佛、大焰肩佛、须弥灯佛、无量精进佛，如是等恒河沙数诸佛，各于其国出广长舌相，遍覆三千大千世界说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，西方世界有无量寿佛、无量相佛、无量幢佛、大光佛、大明佛、宝相佛、净光佛，如是等恒河沙数诸佛，各于其国出广长舌相，遍覆三千大千世界说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，北方世界有焰肩佛、最胜音佛、难沮佛、日生佛、网明佛，如是等恒河沙数诸佛，各于其国出广长舌相，遍覆三千大千世界说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，下方世界有师子佛、名闻佛、名光佛、达摩佛、法幢佛、持法佛，如是等恒河沙数诸佛，各于其国出广长舌相，遍覆三千大千世界说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，上方世界有<a href=\"/remen/fanyin.html\" class=\"keylink\" target=\"_blank\">梵音</a>佛、宿王佛、香上佛、香光佛、大焰肩佛、杂色宝华严身佛、娑罗树王佛、宝华德佛、见一切义佛、如须弥山佛，如是等恒河沙数诸佛，各于其国出广长舌相，遍覆三千大千世界说诚实言：‘汝等众生，当信是称赞不可思议功德，一切诸佛所护念经。’</p><p>　　“舍利弗，于汝意云何？何故名为一切诸佛所护念经？舍利弗，若有善男子、善女人，闻是经<a href=\"/remen/shouchi.html\" class=\"keylink\" target=\"_blank\">受持</a>者，及闻诸佛名者，是诸善男子、善女人，皆为一切诸佛之所护念，皆得不退转于阿耨多罗三藐三菩提。是故，舍利弗，汝等皆当信受我语及诸佛所说。</p><p>　　“舍利弗，若有人已发愿、今发愿、当发愿，欲生阿弥陀佛国者，是诸人等，皆得不退转于阿耨多罗三藐三菩提，于彼国土若已生、若今生、若当生。是故，舍利弗，诸善男子、善女人，若有信者，应当发愿生彼国土。</p><p>　　“舍利弗，如我今者称赞诸佛不可思议功德，彼诸佛等亦称赞我不可思议功德，而作是言：‘释迦牟尼佛能为甚难希有之事！能于娑婆国土五浊恶世——劫浊、见浊、<a href=\"/remen/fannao.html\" class=\"keylink\" target=\"_blank\">烦恼</a>浊、众生浊、命浊中，得阿耨多罗三藐三菩提，为诸众生说是一切<a href=\"/remen/shijian.html\" class=\"keylink\" target=\"_blank\">世间</a>难信之法。舍利弗，当知我于五浊恶世，行此难事，得阿耨多罗三藐三菩提，为一切世间说此难信之法，是为甚难。”</p><p>　　佛说此经已，舍利弗及诸比丘，一切世间<a href=\"/remen/tianren.html\" class=\"keylink\" target=\"_blank\">天人</a>阿修罗等，闻佛所说，<a href=\"/remen/huanxi.html\" class=\"keylink\" target=\"_blank\">欢喜</a>信受，作礼而去。</p><p>　　拔一切<a href=\"/remen/yezhang.html\" class=\"keylink\" target=\"_blank\">业障</a>根本得生<a href=\"/remen/jingtu.html\" class=\"keylink\" target=\"_blank\">净土</a>陀罗尼（即<a href=\"/fozhou/wangshengzhou/quanwen.html\" class=\"keylink\" target=\"_blank\">往生咒</a>）（三遍）</p><p>　　南无阿弥多婆夜，多他伽多夜，多地夜他，阿弥利都婆毗，阿弥利多，悉耽婆毗，阿弥利多，毗迦兰帝，阿弥利多，毗迦兰多，伽弥腻，伽伽那，枳多迦利，娑婆诃。</p></div>"
    }
]